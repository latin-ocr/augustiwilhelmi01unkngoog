De Gallia Romanorum provincia. 69

bus scribat, causas ac rationes rerum gestarum ita persequatur,
ut etiam ab alienioribus possint intelligi. Nunc Cicero fere
superest (nain Graecos non numero), qui vel aliud agens ac
breviter quid gestum sit significat, vel oratorie causae suae
inservit et non quod verum sed quod utile est sequitur: cui
dum credunt omnia viri docti, in opiniones parum probabiles
inciderunt. Veruntamen, ut ad institutum nostrum revertamur,
decreta erat a senatu consulibus Gallia Italiaque: hoc mutari
non poterat, non modo propter auctoritatem senatus , quam
contemni non licebat, verum etiam propter reliquorum magistra-
tuum rationes, quibus item provinciae assignatae erant, qui
etiam apud populum legi, qua uni Caesari cum suo damno
consuleretur, restitissent. Sequebatur, ut sortirentur consules
provincias, in qua sortitione (neque enim quicquam est quod
eam non factam esse putemu8‚ cum tanto post lex de Caesaris
provinciis lat-a sit) Caesari Galliam Cisalpinam vicinamque ei
regionem, M. Bibulo inferiorem Italiam evenisse existim0‚ non
quod ita ab scriptoribus tradi videam, quorum nemo sortitionem
'utpote nec necessariam et paulo post obliteratam commemorat,
sed quod et Bibulus ea quam acceperat Italiae parte conten-
tus nullam aliam provinciam rexit (cf. Comment. epigraph.
Vol. Π p. 206) et Caesar Galliae Cisalpinae praetextu ad ma-
iorem potentiam assequendam usus est. Hic enim , cui pro-
vincia et exercitu parva et locis angusta et tempore brevis
parum placeret, primum Cn. Pompeii gratiam acta eius confir-
mando demeruit, deinde populi favorem amplissima largitione
agraria, tum equitum insignem benevolentiam sibi conciliavit,
denique per tribunos plebis agere coepit, ut talis qualem cu-
piebat provincia sibi mandaretur. Nam hic rerum ordo et ab
scriptoribus traditur et per se ipse probabilis est. Inventus
autem est P. Vatinius, qui legem apud populum perferret. De
qua lege diximus compluribus locis commentationum epigra-
phicarum‚ primum Vol. 1 p. 308, ubi de colonia Novocomensi
disputavimus (perperam enim a quibusdam fieri iudicO, quod
eam peculiarem aliquam rogationem a provinciali seiunctam
esse putant), tum Vol. 11 p. 220, ubi tria eius capita explica·
vimus, ut Illyricum , quod ad id tempus cum Macedonia con-

