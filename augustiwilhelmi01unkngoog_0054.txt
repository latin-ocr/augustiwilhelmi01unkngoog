De. Gallia Romanorum provincia. 39,

dicionis fuisse significat? In ipsa quidem citra Padum Italia
nullae tunc amplius erant coloniae Latinae nec si quae extra
Italiam erant, eae tune iam petebant civitatem ‚ quare quae a
Suetonio dicantur, coloniae in Transpadana Gallia sitae relin-
quuntur, in qua si nullae fuissent nisi Latini iuris civitates,
quo pacto Caesar Latinas colonias adire potuit? Ipsa etiam
coloniae Novocomensis historia (de qua ef. Commentationes
nostrae epigraph. I p. 308) non omnia oppida Transpadana
Latinae condicionis fuisse ostendit, quam Appian. bell. civ. H, 26
cur adderet cum Latino iure esse a Caesare conditam, si uni-
versi Transpadani in eo essent? Neque uHum satis validum
argumentum ab iis ‚ qui totam Transpadanam regionem a Cn.
Pompeio Latinitate donatam esse statuunt, afferri video (cf. Sa-
vignium 1. 1. p. 312). Nam quod nihil fuisse dicunt, cur aliae
civitates donarentur Latinitate , aliae non donarentur, quis,
quaeso, nunc potest tam diligenter quid quaeque egerit, co-
gnoscere ‚ ut iudicet an alia alii meritis in rempublicam Ro-
manam praestiterit? Deinde quod ex iis, quae post haec tem-
pora Transpadanis accidisse narrantur, quicquam de iuris
diversitate quae inter ipsos fuerit, colligi posse negant, id nee
satis verum esse paulo infra perspiciemus nee debuit omnino
afferri, quia, si qua forte ante dictaturam Caesaris fuerat di-
versitas, ea non minus tolli potuit, quam hac lege Iulia quicquid
in Italia ipsa diversi iuris fuerat, sublatum est. Denique verba
Ciceronis ad Att. V, 11 Marcellus foede de Comensi. Etsi ille
magistratum non gesserat, erat tamen Transpadanus ‚ quae ille
de N ovocomensi‚ quem Caesar civitate donarat, aMarcello cos.
virgis caeso dicit, subtilius agunt quam verius quod ad ne-
cessitatem quandam Latinitatis omnibus Transpadanis datae
referunt. Quidni enim dicat Comenses ideo non fuisse negli-
gendos , quod Transpadani proximi sint civitati eamque mox
adepturi? Ne illud quidem necesse erat, ut antequam cives
Romani fierent, Latinitatem adipiscerentur Transpadani3 siquidem
plurimas Italiae civitates nullo interiecto Latinitatis quasi gradu
ad Romanam civitatem pervenisse constat. Verum quod con-
ficit rem, fuerunt etiam post dictaturam Caesaris in Transpadana
Gallia alieni iuris homines, nedum ante eam. Nam Inalpinas

