De Gallia Romanorum provincia appendix. 169

dato quaestionem, in qua sic ratiocinatur: Pompeii imperium, '
quod Crassum collegam eius mense Novembri anni 55 in pro-
vinciam exisse constet, coeptum esse ante Cal. Mart. anni 54,
unde alterum Caesaris quinquennium deducit, sed, ut eius
potentia Caesari exaequaretur, ultra quinque annos vulgares
ad easdem Cal. Mart. anni 40, quibus Caesar coercetur, esse
propaga-tum. Quinquennium autem etiamsi quid extra quinque
annos accedat, tamen appellari III virorum reip. const.. exem-
plo, quod nos in commentationibus epigraphicis Vol. I p. 24
exposuimus, ostendit. Contra haec multa disputari possunt,
sed duas res afferre satis erit. Primum Dio XXXIX, 36 uno
die et a C. Trebonio de Pompeii Crassique imperi0, et a Pom-
peio Crassoque de Caesaris altero quinquennio latum esse
scribit, deinde Pompeio ex consulatu tertio prorogatum est
imperium nec mirum, si id multo longius quam Caesaris per-
tinebat. Ita tota haec quaestio alia fit.

Diximus de uno· fundamento disputationis Hofmannianae,

5 quod cum everterimus, ne quae consequuntur quidem, probari
· poterunt. Sed persequitur ille omnia etiam minima singillatim,

incipiens a Pompeii consulatu tertio i. e. anno 52, de quo
dum disputat, imprimis legem illam decem tribunorum plebis,
qua ipso Pompeio adiuvante Caesari datum est, ut absenti

κ consulatum petere liceret, illustrat. Quamquam vellem hercle

denuo pluribus quid in ea fuisse censeret, exposuisset: fortasse

; ad veriorem sententiam esset deductus. Nunc contentus est

iis quae de Sueton. Caes. c. 26 dixit, quae minus subtili in-

1 tet-pretatione orta esse supra p. 152 docuimus, creditque anni
; 50 consularibus comitiis ei absenti petitionem datam esse. Sed
³ contra hanc quam putat legem Pompeium ait quattuor res

insidiose gessisse. Earum prima in nova lege, quam de iure

ξ magistratuum tulit, collocatur. De qua lege universa, si quae
³ p. 24 et 25 sunt, conferas, minus recte Hofmannus videtur

iudicare3 nam una praescriptum esse putat, ut magistratus

· quinquennio post exactos honores provincias sortirentur, alia

et diversa, ne absentes peterent. Imo una 'eademque lex de
iure magistratuum lata utrumque habebat. Veruntamen hoc
minus ad hanc quaestionem pertinet. Insidias autem in eo

