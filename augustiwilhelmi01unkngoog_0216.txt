De dictatoris Caesaris honoribus. 201

Unum tantum erat quod cum animadvertissemus, magnum ’
esse videretur, quod a principio versuum quorundam lineolae
ascriptas invenimus: quas cum primum vidimus, frustra a nobis
susceptam esse putabamus hanc quae iam scripta atque abso-
luta erat 'disputationem universam. Quid enim possunt lineolae
illae significare quam annorum divisionem? Quae cum his
temporibus propter insolitorum honorum multitudinem incertior
esse existimaretur, ab eodem, qui honores perscriberet, lineolae
esse adiectas: publice igitur, qui quoque anno summi magi-
stratus fuerint, cum indicetur, illud unum relinqui, ut scripto-
rum testimonia cum illa auctoritate conciliemus , de ipsa et
honorum et annorum· serie prorsus constare. Neque hercle
dubium esse potest, quin quisquis lineolas addidit, annorum
· distinguendorum causa addiderit: nec tamen minus dubium,
quin male addiderit. Etenim cum constet Caesarem consulem
quintum anno 44, quo occisus est , fuisse, quoniam sex lineo-
lae interiicitintur, efficietur, ut dictaturam anno 50, . consulatum
alterum anno 49 gesserit, quod utrumque cum omni chrono-
logia pugnat. Quare aut qui nomina scripsit, imperite sine
ulla publica auctoritate lineolae ascripsit aut postea alius non
minus imperitus homo adiecit: nos quidem, quasi nullae pror-
sus annorum distinctiones reperiantur, ita scriptorum testi-
monia cum nominibus fastorum conciliabimus. incipiemus au-
tem, ut omnia ordine exponamus, ab illo tempore, quo bellum
civile coeptum est.

Etenim cum Caesar provinciae suae fines egressus Italiam
peteret Pompeiumque in Graeciam expelleret, omnes eum vi,
non legibus egisse neque ulla potestate, qua tantarum rerum
licentia ei permitteretur, praeditum fuisse confitentur. Neque
ipse in commentariis suis de bell. civ. I, 7 id dissimulat, sed
tribunorum plebis suaeque dignitatis necessariam defensionem
praetexens aliam legitimam causam sibi defuisse significat.
Expulso autem Pompeio postquam Caesar a. (1. XV Kal. Apr.
anni 49 (Cic. ad Att. IX, 15) Brundisium occupavit omis-
soque interim adversario Romam paucis ante Kal. Apr. diebus
pervenit, nonne imprimis hoc efficere debuit, ut reliquum bel-
lum iam legitima aliqua potestate ornatus administrare vide-

