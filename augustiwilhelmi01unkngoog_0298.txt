De legibus municipalibus Hispanicis. 283

Mixta igitur omnino est ratio municipiorum et Malacitani
et Salpensani‚ duoque hominum genera sunt in ipsis decu·-
rionibus, duo in municipibus, duo in incolis: quomodo autem
mixta sit, nulla ex re potest intelligi fallaturque magnopere,
qui aut cives Romanos aut Latinos plures in iis fuisse ex ullo
horum monumentorum loco velit colligere. Iam in Latina ci-
vitate, in qua et qui honores gesserant civitatem Romanam
consequebantur et ab initio fere complures familiae civitate
Romana ornatae admisceri solebant, consuetam prorsus fuisse
hanc duorum generum mixtionem supra expositum est neque
cum ipsis monumentis pugnabit, qui cum omnia municipia
esse potuisse tum Malacam Salpensamque fuisse Latini iuris
statuet. Sed pugnabit cum omni antiquitate Romana et dum
harum tabularum testimonia non violat, praestantissimorum
scriptorum auctoritates evertet. Quodsi, nos illam civitatis Ro-
manae et Latinitatis confusionem etiam in iis, quae civitate
Romana ornatae erant rebus publicis, quas proprie municipia
appellari adhuc credidimus , reperiri docuerimus, conservata
Hispanicarum tabularum auctoritate ne reliqua quidem testi·-
monia laedemus sublataque omni dissensione ipsam illam ve-
terem de municipiorum iure sententiam praeclare confirmabimus.

Ut autem ab incolis proficiscamur , eos constat appellatos
esse incolas, qui in qua republica commorarentur, eius non
essent cives. Hoc aperte indicat Gaius in Dig. L, 1 (ad mu-
nicipalem) 29: Incola et his veagistratibus parere debet, apud
quos incola est, el illis, apud quos civis est, nec tantum mum·-
cipali iurtkdictioni in atroque municipio subiectus ost ‚ verum
etiam omnibus publicis muneribus fungi debet , similiterque est
in Iust. cod. X, 39 (de incolis) 7: Cives quidem origo, mana-
missio‚ allectio vel adoptio, incolas vero (sicut et divus Hadrianus
edicto suo manifestissime declaravit) donni-ilium facit. Quare
si cuius oppidi ager latius patet ac praeter oppidum ipsum fora,
conciliabula , vicos complectitur, qui ea incolunt ‚ dummodo
eandem habeant originem, non incolae eius oppidi sunt ‚ sed
cives idque testatur Ulpianus Dig. L, 1, 30: qui ea· vico ortus
est, eam patriam intellegitur habere , cui reipublicae vicus ille
respondet. Efficitur, ut, qui Malacae mercaturae , quam in eo

