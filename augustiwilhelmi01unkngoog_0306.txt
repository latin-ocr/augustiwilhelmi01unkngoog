De legibus municipalibus Hispanicis. 291

babile est, si retinuerunt, iam haec extitit ratio, ut civium
Romanorum numerus, qui Nemausensis oppidi finibus contine-
batur, a Latinis hominibus in coloniae rempublicam contributis
longe vinceretur. Eadem autem ratio cur non in'multis muni-
cipiis et potuisse accidere et accidisse videatur?

Haec postquam de municipum generibus disputata sunt,
redeundum est ad incolae, quorum cum duo item genera essent,
civium Romanorum et Latinorum, utrumque ad suffragii ius
admissum esse supra diximus, ad honores non videri esse ad-
missum. Cui rei etiam hoc argumento est, quod in una curia,
quae sorte ante comitia habenda ducitur, suffragium ferre incolae
iubentur, non per omnes aequaliter dispersi sunt, ut nec prae-
tereantur omnino et caveatur, ne nimium in aliena republica
possint. Sed mihi quidem hoc loeo in mentem venit gravissi-
mae quaestioniS, quae ad maximam reipublicae partem pertinet,
de qua cum olim ab doctissimis viris diverse iudicatum sit,
iam non amplius dubitari posse videatur. Etenim si in muni·-
cipiis civium Romanorum per provincias sitis incolas Latinos
de honoribus municipalibus licebat suffragium ferre (nam
quamvis non licuerit in omnibus, qua de re nunc non disputo,
tamen et Malacae licuisse constat et in uno id valuisse satis
est), quid putamus Romae et in vetere republica iuris fuisse?
Unde sumpserunt illud municipia, nisi in Romana republica
invenissent? 'An Latinos si qui Romae ,essent incolae i. e.
non domicilium ibi suum constituissent, sed negotiorum causa
versarentur, ad suffragium ferendum admissos esse existima·-
bimus?s Quare minus rect-e videntur fecisse, qui, ne nimis
ius Latii amplificarent Latinorumque aliquod cum civibus Ro-
manis, quod ipsi sibi· fingebant anim0‚ non in ullo scriptore
aut monumento inveniebant, discrimen diligenter conservarent,
negabant ficri potuisse, ut Latinis Romae ius suffragii con-
cederetur. Quod si illi ita statuissent, ut, cum neutram in
partem veteres auctores traderent, sibi ita videri dicerent, ni-
hil sane esset, quod moleste ferremus (quis enim in divinando
non aberret nonnunquam ab eo, quod verum est Ρ), nunc, quae
extant, certissima testimonia aut de industria corrupta aut im-
merito spreta esse iure quodam nostro queramur. Nam apud

19*

