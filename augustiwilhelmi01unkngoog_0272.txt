De dictatoris Caesaris honoribus. 257

bunos provocatur iique ex collegii sententia pronuntiant: qua
de re ita constat, ut nemo dubitet. Quare Augustus simulac
veterem tribuniciam potestatem accepit, poterat et solus moram
facere, si cui opem ferre vel intercedere vellet, poterat item
cum collegis de appellationibus cognoscere3 nec obscurum est,
quanta eius in impediendo et iudicando auctoritas esse debue-
rit. Iam autem hoc agebatur, ut supra collegarum aequali-
tatem evectus plus unus valeret, quam reliqui: datum igitur
sit necesse est, primum ut, si cui auxilio esset vel si cui actioni
intercederet, ea utique valeret intercessio neve cui liceret ei
qui contra egisset ,auxilio esse, tum ut de appellationibus quod
unus cognosset, id plus valeret quam quod tribunorum colle-
gium pronuntiasset. Vere igitur si dicere volemus, non unius
tribuni plebis potestatem, sed totius collegii Augusto delatam
esse intelligimus, sed ita ut ipsum collegium eiusque potestas
non tolleretur. Etenim etiam postea tribunos et auxilium ferre
et intercedere et denique, quod cum eo coniunctum est, de
appellationibus iudicare audimus, sed necessario accidit, si
quid imperator vel pronuntiasset vel si cui rei intercessisset,
id utique ut ratum esset, si quid simili in causa tribuni egis-
sent, provocatio ad imperatorem fieret. Hinc natum est illud
imperatoris ius, quod maximum fuit, ut supremam unus omnium
et legum et iudiciorum potestatem haberet condemnatis-
que ab aliis iudicibus poenam remittere posset3 nam quia
totum ius ex appellationis ratione ortum est, ut poena ab im-
peratore minueretur, non intenderetur, obtinuisse arbitror.
Quod ius ab Augusto tunc.ea quam diximus lege ,ortum ad
omnes deinceps imperatores et ad nostrarum civitatum prin-
cipes transiit. „Hanc autem eius iuris tribunicii quod impera-
tores habebant, rationem esse ipsa diligens verborum Dionis
interpretatio docet3 nam quod datum esse ait τοῖς ἐπιβοωμέ·
νοις ἀμύνειν, moram facere poterant singuli tribuni plebis, eri-
pere ex poena non poterant, item quod est ἔκκλητον δικάζειν,
collegio tantum concessum erat. Sed magis perspicua sunt,
quae Dio LIII, 17 de potestate tribunicia habet: δίδωσι σφίσι
(i. e. imperatoribus) τὰ ἐπιγιγνόμενα ὑφ’ ἑτέρου τινὸς, ἂν μὴ
συνεπαινῶσι, παύειν ; tollere igitur potest imperator ipse quic·

17

