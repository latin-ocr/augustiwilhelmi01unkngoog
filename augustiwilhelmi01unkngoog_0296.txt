De legibus municipalibus Hispanicis. 281

isset, nihil omnino tale caveri opus erat, si Latinorum tantum
civium fuisset, potuit sane ita scribi, ut scriptum est, ut quae
causae cives Romanos ab curia prohiberent, eae ad Latinos
transferrentur3 sed si partim cives Romani partim Latini essent, Ι
nonne item recte scribebatur, ne cuius ratio haberetur, qui in
earum qua causa esset, propter quam si civis Romanus esset,
in numero decurionum conscriptorumve eum esse non liceret?
Efficitur hinc, cum cives Romanos utique Malacae fuisse con-
stet, ut nihil hinc colligatur nisi quod ipsa ratio ostendit, in
Latinis oppidis fuisse partim cives Romanos partim Latinos,
utrum maior pars civium, minor Latinorum an contra fuerit,
intelligi nullo modo possit.

Sed redeundum est ad aeris Salpensani, cuius unum locum
supra exposuimuS, caput ultimum, quod est de tutorum datione,
quod si quis totum explicet longam requirat disputationem. In
eo enim insigne exhibetur exemplum , quo confirmatur, quod
Ulpianus docet in Dig. XXVI, 5 (de tutor.) 3, suo tempore
licuisse omnibus magistratibus municipalibus tutores dare, cum
postea eorum potestas imminuta esse videatur (Inst. I, 20 de
Atil. tut. 4). Omnes municipes municipii Salpensani tutores
petere iubentur a IIviris et decurionibus ac ne illud quidem
· cavetur, quod Paulus Dig. XXVI, 5, 24 ait a Hviris municipes
sui tantum municipii posse dari. Quamquam hoc etsi non
scribitur, intelligendum tamen csse puto· Quomodo enim IIvi-
rum aut decurionum, qui sui municipii finibus coercentur,
ulla sit in alios municipes potestas? Sed ut haec praetermit—
tamus, extrema in hoc capite sunt haec: Qui tutor Mac) lage)
datus erit, is ei cui datus erit, quo ne ab iusto tutore tutela
(amat, tam iustus tutor esto quam si is C. lt et adgnatus pro-
ximus 0. R. tutor esset. Hinc iustum tutorem, quod nomen
non ‘memini me.apud alios iuris Romani auctores ’ invenisse,
eum existimatum esse discimus, si cui civi Romano agnatus
proximus civis Romanus tutor esset, cui iure aequatur, qui ex
hac lege municipibus Salpensanis, sive cives sunt sive Latinae
condicionis (neque enim hoc discernitur) a municipibus Sal-
pensanis vel decreto decurionum tutor datur. Quare cum duo
sint in iusto tutore, ut et cui datur, sit civis Romanus et tutor

