De Gallia Romanorum provincia. 155

Vespasiani ipsius affinem (Tac. Hist. 111, 59), qui cum anno 70
a Cal. Apr. consulatum eum Muciano gessisset (Ioseph. de
bell. Iud. VII, 4) paulo postquam Capitolium a. d. XI Cal.
Iul. restitui coeptum est (Tac. Hist. IV, 53), in provinciam
abiit. In qua quanta felicitate seditiosos populos oppresserit
omniaque composuerit, non referam3 mansit autem usque ad
exeuntem annum 71, cum in Britannia Vettio Bolano substi-
tutus est (Tac. Agr. 17). At superiori provinciae eodem tem-
pore quo inferiori Cerialis, impositus est Annius Gallus (Tac.
Hist. IV, 68 et V, 19), qui pacatam provinciam habuit.

Ita perpetuam legatorum utriusque Germaniae seriem con-
texuimus , qui eum maximos exercitus regerent, praetermitti
in historia non potuerunt.. Reliquis autem quattuor provinciis
Gallicis qui praeerant, quia nec consulari , sed praetoria tan-
tum dignitate praediti erant, nec fere rerum gerendarum fa-
cultatem habebant, plerique ignorantur: quare illud unum
commemoramus, quam divisionem provinciarum Augustus in·-
stituerat, mansisse usque ad imperatorem Vespasianum. N ar-
bonensis proconsularis erat provincia ac tam pacata, ut nun·
quam legati severiore imperio opus esset, reliquae principis
legatorum, Lugdunensis, Aquitania, Belgica, ex quibus una
Aquitania hoc videtur praecipuum habuisse, ut, qui eam rexisset,
consulatu ornari soleret (Tac. Agric. c. 4). Ipsa legatorum
nomina, quae pauca nota sunt, afferre inutile est.

