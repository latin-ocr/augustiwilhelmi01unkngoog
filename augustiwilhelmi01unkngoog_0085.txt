70 De Gallia Romanorum provincia.

iunctum fuerat, ad Galliam Cisalpinam adficeretur, ut ea sic
aucta provincia Caesari in quinquennium traderetur, ut is quot
vellet legatos sibi ipse deligeret, denique Vol. H p. 240, ubi
eadem lege Cretam insulam a Macedonia seiunctam esse videri
exposuimus. Haec quae olim a nobis constituta sunt, nequa-
quam hercle nunc mutabimus (verissima enim esse omnia ex
multis rebus intelleximus), sed illud adiiciemuS, eadem lege
Vatinia Galliam Cisalpinam, quae antea cum Italia coniuncta
fuerat, in ius formamque peculiaris provinciae esse mutatam.
Nimirum proficiscebatur Vatinius, cum legem commendaret ac
necessariam esse diceret, ab eadem re, quae non multo ante
senatum moverat, ut ambos consules in Italia retinendos esse
putaret, a metu belli Gallici, quod postquam diu extractum
erat, tunc, quia barbari ad fines imperii accedebant, non
amplius videbatur posse evitari. In quo primum opus erat
imperatore uno et certo, ne quod saepe factum erat, vicissi-
tudine aut divisione imperii clades acciperetur. Iam sic quo-
tannis consuevisse fieri docuimus, ut alter certe consulum Ita-
liam Galliamque sortiretur 3 quare cum annua ea esset provincia,
et Caesar metuebat ne exacto magistratu inermis inimicis ob-
iiceretur, et Vatinius periculum esse dicebat, ne vel mutaretur
imperator vel, si prorogato imperio relinqueretur, divisam cum
consule, eui Italia obtigisset, potestatem teneret. Neque enim
probabile erat â€š repetituram esse civitatem illud, quod olim in
C. Mario usurpavit, cui cum imperium conservari cuperent,
per sexennium consulatum continuaverunt, quod si ne tum
quidem in maxima optimatium depressione ac debilitate nisi
cum magno ambitu turpique largitione factum erat, quanto
minus vel Caesari vel alii alicui, quamvis bonum sese impera-
torem praestitisset, tot nobilibus quotannis consulatum cupide
expectantibus evenire potuit? Quo praetextu callide ille qui-
dem, sed cum magna tamen honestatis utilitatisque specie ita
Vatinius utebatur, ut Caesari diuturnam potentiam compararet
primusque hunc morem introduxit, ut ei imperium in quin-
quennium deferretur. Huc enim pertinent, quae Cicero in Vat.
e. 15 de ipsa hac lege Vatinia habet: Erzpueras senatui pro-
vinciae decernendae potestatem , imperatoris *deligendi iudicium,

