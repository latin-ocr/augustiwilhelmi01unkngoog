De Gallia Romanorum provincia. 129

magno numero copiarum rursus Chattos vastat ( 11, 25). Unde
C. Silium et A. Caecinam, quos Tacitus ait octo legionibus
Germanicis praefuisse, cum, prout iuberet GermanicuS, modo
hoc modo illud administrarent, modo pluribus modo paucio-
ribus copiis praeessent, intelligimus non Augusti et Tiberii,
sed ipsius Germanici fuisse legatos idque in Silio infra etiam
alio certissimo argumento demonstrabimus. Erant igitur prorsus
eodem loco quo L. Apronius, qui consul non minus. fuerat anno
8 p. Chr., quo Germanicus item ad varia negotia usus est
(Ι, 56), ac tribus his consularibus eius legatis ornamenta tri-
umphalia decreta sunt (Ι , 72). Reliqui legati erant praetorii,
P. Vitellius (I, 70) et C. Antius (II, 6) et L. Seius Tubero
(11, 20), quem propterea Tiberius sibi ipsi in consulatu suffecit
anno 18 p. Chr. , cuius 'nomen dubito an libr. H, 6 in cor-
* rupto illo vocabulo Anteius, quod vulgo legitur, lateat. Sex
igitur legatis utebatur Germanicus praeter legionum quidem
legatos, ex quibus C. Caetronius nominatur I, 44, ac quam-
, quam tres ex iis erant consulares summa dignitate militarique
³ fama, nemo tamen ab imperatore accepta potestate suum exer-
citum habebat. Iam igitur sapientia Augusti apparet, qui cum
, Tiberium coercendum esse putaret, Germanico validissimas
legiones et peritissimos duces et opulentissimas provincias
tradidit3 apparet etiam paulo post Germanico , cum in Asiam
Syriamque mitteretur, ademptam esse magnam potentiae par-
tem nec redditum quod in Galliis habuerat. Nam iuxta eum
Cn. Pisonem Syriae missum ab Tiberio ipso praefuisse constat
(Tac. Annal.II, 43), nec quod transmarinae senatus provinciae
eius summo imperio mandabantur, etsi magnam speciem ha-
bebat, tantundem verae potentiae afferebat.

Rediit autem Germanicus ex universae Galliae imperio
anno 17 p. Chr. triumphavitque a. d. VII Cal. Iun. (Tac. An-
nal. 11, 41). Quis ei successerit, solet ignorari nec Tacitus,
qui bella et civiles actiones referre mallet, commemorare ope-
rae pretium duxit, qui si nostrae potius utilitati, quam arti
iucunditatique consulere voluisset, commemorare debuit. Quid
enim existimamus fecisse Tiberium? Nolebat ille amplius bel-

lum geri vel, si essent utique barbarorum impetus repellendi,
9 ,

