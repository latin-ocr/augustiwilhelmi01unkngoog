66 De Gallia Romanorum provincia.

consulibus provincias minimi negotii, id est silvas callesque de-
crevit. Sic legitur apud Suetonium Caes. c. 19, cuius verba
nondum quemquam vidi interpretum, qui recte vel ita, ut sibi
nedum aliis satisfaceret, explicarit, quorum emendationes et
coniecturas omittere praestat. Nec Lipsius ad Tac. Annal. IV, 27
aut Ernestius, qui illum supplevit, vulgatam lectionem tuentes
magnaque cum eruditione disputantes quicquam repererunt,
quo unquam easdem aliorum consulum provincias fuisse de-
monstrarent. Nos quidem, qui per plus quam centum annos
consulum provincias diligenter persecuti simne, intelleximus,
opinor, nunquam eas fuisse tantulae, ut silvis callibusque,
quantaecunque essent silvae, continerentur3 nam calles quidem
nec apud Suetonium nec apud Tacitum ferri aut quomodo con-
sulis provinciam efficere potuerint, perspici potest. Quare cum
emendatione utique utendum sit, pro eo quod nunc legitur id
est silvae callesque decernerentur, scribendum esse censemus id
est Italia Galliaque decerneretur. Neque de litterarum simili-
tudine ac confusione dicendum esse arbitramur, quae tam
parva est, ut quomodo corruptio illa librariorum inscitia nasci
potuerit, facillime appareat. Sed duas has res docebimus,
primum minimi illas provincias fuisse negotii iniuriamque factam
esse Caesari, qua commotus rempublicam perturbare coepit,
tum quid senatus optimatesque secuti sint, ut, dum Caesaris
potentiam angustissimis finibus coercent, iustitiae tamen speÎ‡
ciem servare viderentur. Decrevit igitur senatus consulibus
Italiam Galliamque i. e. ut ambo Italiam cum Gallia Cisalpina
coniunctam haberent eamque provinciam, prout aut sorti aut ipsis
placuisset, partirentur. Easdem olim provincias anno 72
habuerant L. Gellius et Cn. Lentulus, cum tota Italia bello
fugitivorum perturbata magnis ad tuendam urbem exercitibus
opus esse videbatur, sed quod tunc in vicino et maxime timendo
bello acciderat, dubito vehementer num alio ullo post Sullam
anno factum sit. Constantem enim vel morem vel legem hanc
fuisse ostendimus, ut alteri consulum universa Italia cum Gallia
Cisalpina decerneretur. Ipso bello Catilinario, quod proxime
antecesserat, quamvis hostis in ipsa Italia esset ac multiplex
seditio, unus tamen praetor sufficere visus est nec C. Antonio,

