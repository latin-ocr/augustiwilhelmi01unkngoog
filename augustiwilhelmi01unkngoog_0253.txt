238 Dc dictatoris Caesaris honoribus.

Quare cum emendatione opus sit, nisi tamen longius ab litteris
traditis recedatur, nihil quod aptum sit, inveniri neque id
ipsum certe statui potest, ut vulnus ipsum demonstrasse cu-
rationemque iis qui subsidiis criticis utantur permittere sa·-
tius sit.

Talia igitur cum sint edicta, quae ab Iosepho citantur, in
quibus si ipsum Iosephum nihil peccasse putabimus, librario-
rum certe non leves errores reperiuntur, quis iam sexti illius
edicti verbis uti volet, ut perpetuam Caesaris dictaturam ab
quarta diversam fuisse doceat? De tempore autem huius, quae
quarta eademque perpetua fuit, dictaturae nullum certum re-
peritur testimonium. In fastis et Capitolinis et Colotianis scri-
bitur ante quintum consulatum ‚ id quod dupliciter potest
explicari. Etenim aut anno 45 suscepta est, ut tempore
antecedat quinto consulatui, aut Kal. Ian. anni 44, ut honoris
causa anteponatur atque ex duobus magistratibus is, qui maior
esse videatur, praecedat. Cf. Comment. epigr. I p. 23. Sed
singularis dictaturae ratio, quae non annuis vicibus usurpatur,
facit, ut potius anno 45 delatam esse censeam. Quamquam
pertinuisse eam ad annum 44 docent fasti triumphales, ubi
sextus Caesaris triumphus sic perscribitur:
clvnlvs- c- F· c- N· CAESAR· VI· DIOT· 1111· ovAns- A· Dccssx

EX· MONTE· ALBANO VII· K· F EBR·
F eriis igitur Latinis (nam his peractis cum ovantem redisse
narrant Dio XLIV, 4 et 103 Plut. Caes. 603 Suet. Caes. 79)
dictator IV erat, at viginti diebus post, a. d. XV Kal. Mart„
cum Lupercalia agerentur, dictator perpetuus nominatur a Cic.
Phil. Π, 34. Quo intervallo quod Eckhelius perpetuam dicta·
turam ei delatam esse existimat, facit et nullo prorsus auctore
et contra apertum fastorum testimonium. Equidem ad natu-
ram dictaturae, (16 qua disputatum est, redeundum esse censeo, ἢ
quam ab 6ο die, quo decreta et ab consule constituta esset, ξ
numerari consuevisse vidimus. Decretam autem hanc quartam ἲ
dictaturam una cum consulatu quarto haud dubie significat
Suetonius c. 76, de quo loco supra dictum est. Atque etiam
Zonaras X, 11 et App. bell. civ. ΙΙ, 106 Caesari post bellum
Hispaniense Romam reverso dictaturam perpetuam datam esse s

 

 

