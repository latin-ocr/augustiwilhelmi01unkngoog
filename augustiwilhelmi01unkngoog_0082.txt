De Gallia Romanorum provincia. 67

qui eum adiuvabat, non externa maxima provincia adiecta est.
Quid igitur minoris negotii cogitari potest, quam ea provincia,
quae uni consuli dari consuerat, inter duos divisa? Nec vero
locis modo ac spatio consulum provinciae circumscriptae erant,
verum etiam tempore. Nam quoniam quotannis alteri consulum
Italia decerni solebat, fiebat necessario, ut annua tantum esset
baec provincia, vel si prorogato imperio in proximum annum
pertineret, nec multum extenderetur etcum alio divideretur3 at
externae provinciae pluribus tunc annis ac fere triennio obtine-
bantur. Apparet igitur, quantam sibi iniuriam factam esse
putarit C. Caesar, qui cum rediens ex Hispania, ut consulatum
adipisceretur, triumphum contempsisset, tanto maiorem victoria-
rum copiam ex consulari provincia sperabat. Veruntamen opti-
mates cum Caesari externam provinciam dare nollent, quo prae-
textu utebantur? quid sui purgandi causa dictitabant? Neque
enim tam nulla prudentia erant, ut Caesaris causa tantulas con·
sulibus provincias decerni 'faterentur aut non ex more vetere
egisse videri cuperent. Nimirum superiore anno magnum in
civitate metum belli Gallici fuisse diximuS, quae causa fuerat,
ut -Ω, Metello et L. Afranio consulibus duae Galliae decer-
nerentur, qui metus etsi interim refrixerat, dubium tamen erat
an esset rediturus. Ab hoc igitur metu quia liberandam esse
dicebant urbem Italiamque, ideo a more discedendum esse
putabant, ut ambobus consulibus Italiam decernerent: facturos
se fuisse, ut duas Gallias, i. e. uni Narbonensem Galliam,
alteri Italiam cum Gallia Cisalpina mandarent, sed illam pro-
vinciam teneri a Q. Metello necdum posse adimi. Securitati
igitur Italiae duobus consularibus exercitibus duobusque impera-
toribus esse consulendum. Afferebant fortasse etiam belli Cim-
brici tempora, cum item saepius ambobus consulibus Italia ἱ
decreta est. Haec igitur illi non sine honesta quadam specie
dictitabant, sed Caesar ipse, cum civitatem illo metu teneri
intelligeret, quam tandem provinciam concupisceret, quae cu—
piditati suae sufficeret? Placuisset ei certe Narbonensis Gallia
et magna et barbaris vicina, quae cum dari non posset, proxima
consularis provincia erat alterutra Hispaniarum3 sed ulteriorem
ipse non multo ante habuerat, citerior modo P. Cornelio Len-

5*

