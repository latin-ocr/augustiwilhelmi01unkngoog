De dictatoris Caesaris honoribus. 213

detur esse habita, tamen illius belli singulas res non licet nobis
tam accurate persequi , ut menses ac dies ‚ quibus quidque
acciderit, indicemus. Nec certe pugnat cum Dione Caesar
· ipse ‚ cuius locum supra citavimus , qui pro consulari sua di-
gnitate sibi de Aegyptiorum controversiis iudicandum fuisse
narrat3 loquitur enim de adventu suo Alexandriam , Dio de
belli initio, eoque quod inter duas has res intercedit spatio
dictaturae honorem Caesar accepit. Maneat igitur, quod supra
diximus, medio mense Octobri (Idus Octobres ponamus) Ro-
mae Caesari dictaturam alteram a senatu populoque delatam
esse, exeunte Octobri Caesarem nuntium de delata Alexandriae
accepisse insigniaque eius sumpsisse. Ab utro autem die
publice dictatura numeratur? Ab priore , ut arbitror, quo
publice delata erat3 nam quoniam in certum tempus defere-
batur, in lege non modo diem, ad quem pertineret, sed etiam
a quo, perscribi oportebat, nec, cum lex ferretur, quando Cae-
sar honorem esset auspicaturus, poterat divinari. Itaque et in
hac Caesaris dictatura et in omnibus, quo die dictus sit dicta-
tor, ab eodem eius honorem numerari arbitror recteque prorsus
atque ex more, quod supra p. 205 docuimus, fieri, ut qui chro-
, nographi ab prima dictatura regnum Caesaris deducunt, ab
÷ Idibus Sextilibus, quibus ea decreta est, proficiscantur.
Quare initium alterius dictaturae Caesaris reperimus esse
Idus Octobres anni 48. Nec de fine eius potest dubitari. Nam
supra duo Dionis loci allati sunt, quibus annuum eius spatium
significatur (ἐς ἐνιαυτὸν ὅλον λεχθῆναι ἔλαβε). Quid igitur?
Cum coepta esset Id. Oct. anni 48, 1111111 exiit dictatura Id.
y Oct.. anni 47? Non videtur ; etenim idem Dio XLII, 55, nar-
5 ratis quae anno 47 gesta essent, hoc addit: Ταῦτ’ ἐν ἐκείνῳ
τῷ ἔτει, ἐν ᾤ’δικτσὶτωρ μὲν ὄντως αὐτὸς τὸ δεύτερον ἧρξεν, ὕπα-
τοι δὲ ἐπ’ ἐξόδῳ αὐτοῦ ἀποδειχθέντες ὅ τε Καλῆνος καὶ ὁ Οὐατί-
νιος ἐλέγοντο εἶναι, ἐποίησε. Haec nonne aperte significant us-
que ad exitum anni eum fuisse dictatorem ’τ’ Αο planius etiam
scribit Plut. Caes. 51 τοῦ-ἐνιαυτοῦ καταστρέφοντος, εἰς ὃν ᾕρητο
δικτάτωρ τὸ δεύτερονς nam si quis in certum annum fit dictator,
fit in totum, non in partem aliquam. Quare efficietur, ut Cae-
sar cum exitu anni dictaturam deposuerit, quatuordecim men·

