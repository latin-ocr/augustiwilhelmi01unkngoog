226 De dictatoris Caesaris honoribus.

decreto usum esse Caesarem certum est, ut spatium illud non ’
paulo coartari videatur. Quamquam ad hoc tempus, quo ille
consulatu quarto ornatus Sex. Pompeium persequens totam
provinciam componebat, pertinet quod Appianus bell. civ. 111,
103 ait: Αὐτὸς δὲ (ὃ Καῖσαρ) ἤδη τέταρτον ὑπατεύων ἐπὶ τὸν
νέον Πομπήϊον ἐστράτευεν ἐν Ἰβηρίᾳς nam postquam in urbem
advenit, abisse eum magistratu totumque illud de continuando
per decem annos honore repudiasse ipse libr. ΙΙ c. 107 com-
memorat. Cum igitur Caesar urbem triumphans ineunte Octo-
bri mense ingressus esset, abdicavit sese magistratu suoque
loco comitiis habitis sufficiendos curavit Q. Fabium Maximum
et C. Trebonium ante III Id. Octobr.; nam hoc die Q. Fa-
bium iam consulatu ornatum cum triumpho urbem introisse
fasti triumphales narrant, nec si medio vel exeunte mense suffecti
essent, Suetonius Caes. c. 76 eos in tres menses creatos esse
diceret. Fuerat hic Fabius ante Caesaris in Hispania legatus,
praemissus eo cum Q. Pedio, antequam ipse proficisceretur
(Dio XLIII, 31; auct. bell. Hispan. c. 2), unde redarguitur 4
eorum opini0, qui miro errore eum extremo anno 46, quo tem-
pore Caesar expeditionem Hispaniensem suscepit, consulatum
gessisse putarunt. Neque enim certe absens consul fuit, ab·
suit autem, si non diutius, at dum Caesar abfuit, ac post
proelium, quo Pompeiani victi sunt, Mundam cepisse narratur
bell. Hisp. c. 51. Nec minus C. Trebonium hoc anno consu-
lem fuisse constat. Qui postquam praeturam urbanam anno
48 administravit, pro consule missus est in Hispaniam ulterio-
rem successor Q. Cassio Longino (Dio XLIII, 29 3 bell. Alex.
c. 64) eiectusque ab Pompeianis ann( 46: quo tempore re male
gesta amissaque provincia copiosissima quis praemii quasi loeo
ad consulatum evectum esse existimabit? N ec potuit evehi
aberatque non minus quam Q. Fabiis, cum ipso Caesare per
Galliam in urbem reversus. Nam ael hoc iter tunc ex Hispa-
nia susceptum pertinet, quod Plutarchus Anton. c. 13 C. Tre-
bonium cum M. Antonio de Caesare interficiendo consilia agi-
tasse narrat, cf. Cic. Phil. II, 14. Habuisse etiam Trebonium
scimus ex hoc magistratu provinciam Asiam, quam in annum
44 administrandam accepit, vide (bmment. II p. 235. Quae

 

