146 De Gallia Romanorum provincia.

ad littora tutanda miserat (Tac. Hist. 11, 58) senatoriamque
provinciam haud dubie coniunxerat: sed id et in copia legionum
et in civili tumultu iecerat, cum imperator aut nihil praescri-
beret aut ei, cuius fidem semel probasset, quamvis ingentem
provinciam committere non vereretur. Quare de M. Aurelio
sic existimo, eum, ut Mauros depelleret, legionem VII Gemi-
nam in Baeticam transtulisse atque huic provinciae, qualem
ab senatu acceperat, peculiarem legatum consularem praefecisse.
Ut autem Tarraconensi provincia quid interim factum sit cogno-
scamus, z‘uridicomm, qui hoc maxime tempore commemorantur,
natura perspicienda erit.

De quibus cum alii antea, tum nuper disputarunt Theod.
Mommsenius script. gromat. II p. 192, Bart. Borghesius in
Annal. Inst. arch. 1853 p. 195, nos ipsi in commentationibus
epigraphicis ΙΙ p. 40 sq. Ac Borghesius quidem hoc egerat, ut Α
numerum iuridicorum Italiae provinciarumque, quae cuique l
obvenire consuesset, fines describeret, nos hac ratione, quam Ῑ
aliis temporibus aliam fuisse putaremus, neglecta potestatem
eorum qualis fuisse videretur, explicavimus: quo in genere
haec tria intelleximus, nihil prorsus eos diversos fuisse a reli-
quarum provinciarum rectoribus , ipsius ,imperatoris , non ali-
cuius, qui superiorem potestatem haberet, legati fuisse legatos,
denique, cum exercitibus carerent, praetorios fuisse. Inde
etiam nominis ipsius quasi interpretatio petenda erit. Incre-
bruit enim altero p. Chr. saecu10, ut praeter eos Caesarum
legatos, qui imperatorum provinciis praeficiebantur, alii multi
ad varia negotia administranda mitterentur, qui ab hoc ipso,
quod impositum erat, appellabantur, velut, qui ad census accipien-
dos dicuntur sive censuum accipiendorum, et qui ad corrigendum

⁴ statum vel ad rationes putandas civitatum mittuntur, de quibus

Borghes. in Annal. Inst. arch. 1853 p. 209 et Renier. in Miscell.
epigraph. p. 47 disputarunt3 nec diversus est ille T. Caeser-
nius Statius Quintius missus ad dilectum iuniorum a divo Ha-
driano in regionem Transpadanam apud Renier. Misc. epigraph-
p. 75 (Inscript. Alger. n. 1817). Quibus nonne simillimos
esse putabimus eos, qui in provincias exercitibus vacuas mit-
terentur, quibus cum iurisdictio sola obveniret, recte iuridicorum

