6 De Gallia Romanorum provincia.

scribit. Multa alia priorum annorum exempla paulo post, ubi
de Galliae regimine quale tunc fuerit , exponam , afferentur.
Constet igitur anno 167 , atque etiam 166 a. Chr. eam , quam
hoc loco appellamus , provinciam nondum fuisse Galliam. At
fuit eo anno, quo Cicero pro M. Fonteio , repetundarum rec,
dixit. Eam orationem postquam lege Aurelia anno 70 iudicia
eum senatoribus, equitibus, tribunis aerariis communicata sunt,
habitam esse constat, ipsumque Fonteium Cicero c. 3 ait illo
tempore provinciae suae praefuisse, cum maximi exercitus
populi Romani clarissimique imperatores in Hispania essent,
atque exercitus Cn. Pompeii maximus atque ornatissimus in
Gallia hibernaret: Pompeium autem anno 74 in Gallia hiber-
nasse discimus ex Liv. epit. XCIII. Quare si hunc primum
M. Fonteii annum fuisse putabimus (nam per triennium eum
provinciae suae praefuisse ait Cicero c. 22) , efficietur, ut ille
ab anno 73 usque ad 71 Galliam rexerit, oratioque Ciceronis
anno 70 exeunte vel 69 ineunte habita sit. Rexit autem Fon-
teius solam Transalpinam Galliam. Etenim Cicero cum in
defensione hoc maxime ageret, ut eum a civibus Romanis
iisque sociis, qui fide praestarent, laudari, ab iis, qui recens
subacti omnes magistratus Romanos in invidiam adducere
conarentur, accusari doceret, inter laudatores commemorat c. 3
negotiatores, item Narbonenses, Massilienses , sed nullam ex
tot coloniis, tot municipii8â€š quae in Cisalpina Gallia erant, ut
huic eum non praefuisse certissime perspiciamus. Nec si
Transalpina tunc fuit provincia, necesse est fuerit etiam Cisal-
pina falsaque est virorum doctorum opini0, qui, quod Cisalpina
propius Romam, sedem imperii, sita est, ideo eam priorem in
illam, quam hoc loco dicimus, provinciae formam redigi opor-
tuisse existimant.

Habemus igitur centum prope annorum spatium, quo Galliae
certe partem aliquam ita videamus csse constitutam, ut suis
praesidibus uteretur: quod ut coartemus , primum faciendum
esse putamus , ut qua ratione Gallia ante annum 167 a. Chr.
administrari consuerit, examinemus. Iam anno 169 Livius XLIII,
11 et 15 narrat praetoribus reliqua-s, quae tunc erant, provincias
obvenisse, consulibus Cn. Servilio Caepioni Italiam, Q. Marcio

