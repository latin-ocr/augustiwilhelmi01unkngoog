Dc legibus municipalibus Hispanicis. 297

Paulus in Dig. L, 2 (de decur.) 7 §2 praecipit, eum, quinon
sit decurio, duumviratu vel aliis honoribus fungi non posse,
q'uia decurionum honoribus plebeii fungi prohibeantur, quod
vel ad consuetudinem tantum, non ad necessitatem vel ad alia
tempora pertinere docuimus in comment. I p. 135, plerumque
tamen ita factum est, ut magistratus ex decurionibus crearen-
tur: quare, cum decurionatus civitatem Romanam non afferret
(nam ne eum quidem qui praefectus fuisset pro IIviro atque
vicarium quasi magistratum administrasset, civitatis Romanae
praemio affectum esse videmus), sequebatur, ut essent inter
decuriones, qui Latino tantum iure uterentur. Ii inter eos
erant, qui in albo Canusino pedani sive pedarii nominantur
(Comment 1 p. 131), qui si honores gerebant, tum demum civi-
tatem Romanam consequebantur.

Absolvimus priorem partem disputationis nostrae, qua
duas res demonstravimus, primum imperatoris Domitiani aetate,
qua hae ¹ tabulae Hispanicae scriptae sunt, a certissimis aucto-
ribus civitatem Romanam tribui municipiis, deinde nihil esse
in his· legibus, quod Malacam et Salpensam Latinitate tantum
usas esse ostendat rationique municipiorum ab reliquis traditae
adversetur. U-nde iure colligemus, Malacam et Salpensam,
quippe quae municipia appellentur, civitate Romana fuisse prae-
ditas nec satis recte facere, qui et haec municipia Latini iuris ·
fuisse statuant et in antiquitatem Romanam hoc novum atque
inauditum inferant, ut imperatorum aetate duo municipiorum
genera iure inter se diversa fuisse existiment. Effectum igi-
tur est, quod nobis proposueramus, sublatoque .novo errore,
qui ne magnas turbas excitaret verebamur, vetus doctissimo-
rum virorum de municipiis defensa sententia. Superest altera
pars, quae in subsidium quasi superioris comparatur, ut de
Hispaniae et¹ Malacae Salpensaeque iure quaeramus, qua si
item invenerimus nihil effici nisi quod olim de municipiis tra-
ditum sit, speramus fore, ut et maximus antiquitatis Romanae
locus certe constituatur et nobilissima monumenta ab temeri-
tate novarum opinionum prohibeantur.

Proficiscemur autem ab aeris Salpensani cap. XXII, cuius
verba sunt haec: Qua· quaeque ex hacc) laege) exve edicto imp.

