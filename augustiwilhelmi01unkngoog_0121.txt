106 De Gallia Romanorum provincia.

legatis parebant, enumerantur a Tacito narranturque ad partes
L. Vitellii, qui tune inferiori Germaniae praeerat, transisse
(Tac. Hist. Ι, 55), superioris Germaniae legiones sub Hordeo-
nio Flacco legate, Valerius Asiaticus, Belgicae praeses, Iunius
Blaesus ‚ Lugdunensis Galliae rector, Trebellius Maximus,
Britanniae legatus3 unae illae Raeticae copiae quamvis nomi·
nentur, sine duce tamen nominantur, ut eas superioris Ger-
maniae legato paruisse probabile fiat (Tac. l. l. c. 59). Etenim
faciamus Raetiam non fuisse coniunctam cum Germania, quo-
niam reliquos procuratores legatis Caesarum paruisse constat,
necesse erit aliam provinciam quaeramus, cui qui praeesset,
simul summum Raetorum imperium habuerit, neque invenietur
nisi Pannonia, quae per vicinitatem possit admitti. Iam Pan-
nonia, cum initio principatus Tiberii suum praesidem Iunium
Blaesum tribus legionibus imperantem habuisse cognoscatur
ex Tac. Annal. Ι, 16 sq., nondum in suae provinciae formam
redacta erat, cum Tiberius Raetos Vindelicosque devinceret.
Nam anno 6 p. Chr„ cum ingens illa Pannoniorum seditio

excitaretur, Dio LV, 29 Valerium Messalinum narrat Delma· ⁴

tiae et Pannoniae praesidem fuisse, ut non abhorreat a vero,
postea demum extincta illa seditione propriam provinciam Pan-
noniam esse constitutam, antea quicquid barbarorum per illam
regionem imperio Romano pareret, in Delmatiam fuisse con-
tributum, quae ipsa imprimis causa erat, ut Delmatia provincia
a senatu populoque ad Caesaris potestatem transferretur (Dio
LIV, 34). Sed ne postea quidem, cum suum rectorem Pan·
nonia haberet, Raetiam cum ea coniunctam fuisse bellum Vi-
tellianum docet. In quo cum Germaniae omnesque quae inde
penderent nationes, pro Vitellio consensissent, Pannonia, Moesis
ceteraeque provinciae ad orientem spectantes Vespasiani partes
sequerentur, Tac. hist. ΙΙΙ, 5 narrat Raetiam cum procuratore
suo fuisse infestam VespasianO, at Pannoniae praesidem T.
Ampium Flavianum ad Vespasianum accessisse, de Norico
nihil addit ‚ sed tradit idem copias quasdam auxiliares cum
Noricorum iuventute ad occupandam ripam Aeni fluminis,
quod Raetos Noricosque interfluit, esse missas, nimirum ut si

qui Vitellianorum impetus in provinciam Vespasiano parentem '

