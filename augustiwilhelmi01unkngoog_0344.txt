De propagatione civitatis Romanae. 329

batur 'rectissimeque primoribus ita donata esse dicitur, ut plebs
ea car-eret. Vetus enim Romanorum consuetudo erat, ut eo-
rum quos subegissent populorum principibus, quo maiorem
reipublicae ,Romanae amorem iniicerent, civitatem impertirent.
Hinc natum est illud, quod olim Campanorum principibus ci-
vitatem dederant, hinc, quod in Latinis oppidis quicunque
magistratum gesserant, cives Romani fiebant, hinc denique,
quod qui reges quibusdam populis imponebantur, fere civitate
donati et cum re Romana coniungebantur et coercebantur, qua
de re pauca collegit Marin. Aet. frat. Arv- p. 725. Germano-
rum autem et Gallorum populi cum ad imperium Romanum
accederent, non saepe regibus parebant, plerique cum multis
dissensionibus domesticis ita erant liberi, ut tamen in potestate
nobilium ac principum essent, quibus Caesar et Augustus ipso
illc, quo provinciae formam constituerunt, tempore civitatem Ro-
manam tribuerunt. Hinc extitit ingens numerus Iuliorum, qui
primo p. Chr. saeculo in Gallis et Germanis commemorantur, nec
fere quisquam nobilis aut Gallus aut Germanus nominatur,
quem non eo nomine usum atque ab alterutro illorum impe·-
ratorum civitate donatum esse aut certum aut probabile sit.
Cf. quae ea de re in comment. epigraph. I p. 441 significa-
vimus. Exemplo sunt, quorum mentio apud Tacitum fit. Ve-
lut Anu. ΙΙΙ, 40 sic ait: Eodem anno Galliarum civitates ob
magnitudinem aeris alieni rebellionem coeptavere, cuius extimu-
lator acerrimus inter Treveros Iulius Florus, apud Aeduos Iulius
Sacrovir. Nobilitas ambobus et maiorum bona facta eoque Ro-
mana olim civitas data, cum id rarum nec nisi virtuti pretium
esset. En duo principes, alter ex libero populo Treverorum,
alter ex foederato Aeduorum ‚ quorum familiae ab Caesare
vel Augusto civitatem Romanam habebant. Item Iulius In·-
dus ex Treveris (Tac. Ann. III, 42) nonne in eadem causa
fuit? Nec minus certe fuerunt· Iulius Africanus e Santonis w,
(Tac. Ann. VI, 7), Iulius Alpinus, princeps Helvetiorum (Tac.
Hist. Ι, 68), Iulius Atticus speculator (Tac. Hist. I, 35), sed
certe barbara origine nec ignobilis (Plut. Galb. 26), Iulius
Auspex· e primoribus Remorum (Tac. Hist. IV, 69), Iulius
Briganticus, princeps Batavorum (Tac. Hist. IV, 70), Iulius

