De Gallia Romanorum provincia. 65

’ obtinere provinciam etiam eum, qui Romae versaretur (quam-

quam insolitum id erat eamque ob rem ab Dione narratur),
deinde in ipso iam consulatu, non modo post exactum in urbe

· magistratus annum, Metellum provinciam obtinuisse. Etenim

quod L. Flavius minabatur, facere potuit quamdiu tribunus
plebis erat, sed cum extremo anno 60 tribunatu decessisset,
sine dubio Metello in provinciam, quam nunquam deposuerat,
⁸exire licebat.. Quamquam ne insequenti quidem anno Romam,
ut in provinciam proficisceretur, reliquit. Nam ipso hoc anne,
quo Narbonensis Galliae pro consule erat, mortuus est (siqui-
dem P. Vatinium, dum tribunus plebis est, id egisse ut in
eius locum augur fieret, narrat Cicero p. Sest. 83 cf. ad
Aa. II, 9) ac mortuus est subito die tertio postquam publice
in urbe prodiit (Cic. pro Cael. c. 24). Quare per totam pro-
vinciae administrationem Galliam Narbonensem nunquam visit
(cf. Dio XXXVIII, 7), nec tamen minus ei praefuit nec hoc
cogitari non potest, cum nomine tenus ac iure praeesset, quae
dona Suevorum rex miserat, ad eum pervenisse. Cum igitur
Q. Metellus unam ex iis, quas Cic. ad Att. I, 19 consulibus
decretas esse ait, provinciam vere rexerit, dubitari nequit, quin
collega eius Galliam Cisalpinam habuerit, praesertim cum eum
totum magistratus annum in urbe transegisse constet (Cic. ad
Aa. l, 20 et II, 3). Triumphum quidem, quem Cicero in
Pis. c. 20 commemorat, ex praetura pot-ius quam ex consulatu
videtur egisse.

Persecuti sumus historiam provinciae Galliae usque ad
C. Iulii Caesaris consulatum , quo toto tempore cum nullum
vestigium invenerimuS, quod ullam eam peculiarem provinciam
fuisse ostendat, semper eam intelleximus cum Italia fuisse con-
iunctam atque alteri consulum evenire consuevisse. Nam
quandocunque vel externis provinciis uterque consul praefuit,
velut dictatoris Sullae tempore, vel 'nullam omnino alter habuit
provinciam, id quod Ciceroni accidit, vel uterque denique Ita-
liam , certa quaedam causa suberat. Haec ratio mutata est
C. Iulio Caesare M. Calpurnio Bibulo consulibus. Qui cum
peterent consulatum vulgoque putarentur factum iri , senatus,
ut potentiae Caesaris obviam iret, ex lege Sempronia futuris

O

