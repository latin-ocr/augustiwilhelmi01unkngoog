De dictatoris Caesaris honoribus. 205

et L. Cornelio cos. tradunt ipsi fasti, sed quo anni tempore
decreta sit, ita a viris doctis quaesitum est, ut ab eo quod
verum est, recessisse videantur. Etenim Eckhel. doctr. numm.
VI p. 14, etsi peccare intellexit, si qui ex scriptorum quibus-
dam minus cautis verbis initia dictaturarum et consulatuum
eadem fuisse vellent colligere, minus tamen'recte omnes dicta-
turas ab aestate sive Iulio fere mense repetendas esse putabat=
qua in opinione et scriptorum testimonia neglexit et quid inter
primam et inter reliquas dictaturas interesset, minus perspexit.
Sed secutus tamen eandem rationem Letronnius Inscr. Aegypt.
Vol. H p. 133 confecit etiam tabulam, in qua consulatus Cae-
saris et dictaturas ita disposuit, ut illorum omnium principia
a Kal. Ian„ harum a Kal. Iul. repeteret. Ita nummi fortasse
possint explicari, sed ea honorum conferendorum aequalitas
efficitur, quam in dictaturis nunquam , in consulat-ibus certe
Caesaris non obtinuisse sciamus. Nos quidem (nam ab dicta-
tura Caesaris regnum numerari pro certo ponimus) primum
hoc colligemus, cum quattuor anni et septem menses regni
fuisse dicantur usque ad Idus Mart. anni 44, non ineunte
mense Iulio anni 49 factum esse dictatorem Caesarem , sed
exeunte ; si enim ad quindecim dies, quos a Kal. usque ad
Idus Martias regnavit, aliquot accessissent mensis Iulii anni
49, octo potius quam septem menses numerarentur. Nec ma-
gis in exeuntem Augustum dictaturae initium incidit3 nam ita
sex modo regni menses pleni praeter quattuor annos relinque-
rentur. Quare exeunte mense Iulio vel ineunte Augusto anni
49 Caesar dictator factus sit necesse est. Cum hac autem
ratiocinatione quae ab scriptoribus traduntur, prorsus congru-
unt, et ita congruunt, ut illa etiam accuratius definiatur. Sed
illud prius quaerendum est, dictaturae regnique initium ab eo
die, quo decreta est, an ab ec, quo Caesar recepit insigniaque
eius usurpavit, numeretur3 utrumque enim rectissime potest
cogitari. Iam insignia dictaturae Caesar· videtur sumpsisse non
prius quam Hispaniis Massiliaque victis ad urbem rediit.
Nam et Appianus bell. civ. 11, 48 de dictatura eius dicit, eam
per undecim dies gestam esse (tot autem se in urbe commo-
ratum esse ipse ait bell. civ. 111, 22), nec dissimiliter Plutar-

