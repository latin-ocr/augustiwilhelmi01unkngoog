346 De propagatione civitatis Romanae.

explicat, nomine comprehendat. Ipsa adeo haec de Samnitibus
Pelignisque narratio nobis quidem aliter videtur docere. N am si
iis, ut reliquis sociis, eadem facilitate qua Latinis licuisset Romam
migrando civitatem Romanam adipisci, cur non qui sua oppida
relinquere vellent, Romam potius quam Fregellas transierunt?
At id cum nullo modo liceret, interim in coloniam Latinam
migrando melius ius consequi studebant. Quare cum illa, quae
de Samnitibus Pelignisque sunt, quasi parenthesis locum ob-
tinere videantur, necessario paulo post legemus: Lex sociis
nominis Latini, qui stirpem ex sese domi reliquerant, dabat,
itemque c. 9, ubi nova lex iniuriae tollendae causa lata com-
memoratur: Qua· socii nominis Latini ipsi maioresque eorum M.

Claudio T. Quinctio censoribus postve capud socios nominis La· 2

tini censi essent, ut omnes in suam quisque cim'tatem ante Ca-
lendas Novembris redirent, non sociis ac nominis Latinis et qui
socii ac nominis Latini, quod edi solet. De Samnitibus Peli-
gnisque quid senatus decrerit, Livius non narrat neque id opus
erat. N am dispar erat causa Latinorum et ceterorum socio-
rum. Illi, qui ad civitatem pervenisse viderentur, nisi lege
lata in colonias remitti non poterant, eamque legem afferri
oportebat3 horum qui in colonias Latinas transierant, etiam
sine senatusconsulto ab iis, qui Italiae praeerant, oppidis suis
reddebantur nec dubitari debet, cum totum iniuriae genus-
semel publice tractatum esset, quin magistratus Romani sua
sponte obviam iverint.

Sed etiam alia de hoc Latinitatis iure, quod exponimus,
opinio refellenda est. N on loquor de Savignio, qui (in Opusc.
var. T. III p. 299) hanc civitatis adipiscendae rationem lege
Iulia sublatam atque illud pro ea introductum esse putat, ut
magistratibus municipalibus gerendis civitas obtineretur, qua
de re paulo infra pauca disputabimus. Sed Nic. Madvigius
de iure colon. (in Opusc. Acad. I p. 272) perpetuam fuisse
legem negat, qua Livius Latinis, qui in urbem migrassent,
civitatem datam esse scribit, nec omnino credere videtur de
illa, quae Latinis fuerit, civitatis Romanae possessione, cuius
usus certae alicuius habitationis condicione astrictus fuerit.
Nec certe promiscue Latinis Romam commigrandi civitatisque

